---
title: แด่น้าต้อมที่รัก
---


น้าต้อมขา น้องเต้มาขอให้แป้มเขียนคำไว้อาลัยให้น้าต้อม แป้มคงเขียนอะไรออกมาไม่ได้มาก นอกจากแป้มรักและเคารพน้าต้อมเสมอมา ถึงแม้เราจะไม่ค่อยได้พบกันบ่อยนัก แต่ในช่วงหลังเมื่อมีเทคโนโลยี เราก็ได้ทักทายติดต่อกันเป็นประจำ บางช่วงน้าต้อมหายไป วันหรือสองวันก็ได้ข่าวว่าไม่สบายบ้าง แป้มก็ได้ส่งความห่วงใยไปให้  

น้าต้อมเป็นน้าที่น่ารัก เป็นคนสนุกสนาน อบอุ่น และรักครอบครัว จนสุดท้ายมาทราบว่าน้าต้อมไม่สบายเข้าโรงพยาบาลอีกครั้ง แป้มยังคิดว่าน้าต้อมคงไม่เป็นอะไรมาก แต่ต้องตกใจเมื่อมาทราบว่าน้าต้อมจากไปแล้ว มันกะทันหันเกินไป ครอบครัวเรารักและผูกพันกันมายาวนาน

แป้มขอให้น้าต้อมไปสู่ภพภูมิที่ดี มีความสุขอยู่ข้างบน แป้มฝากกราบคุณตาร่มไทร และคุณยายนลด้วยนะคะ

ด้วยความรักเคารพและอาลัยน้าต้อมที่สุด
หลานแป้ม ช่อฉัตร จันทรุเบกษา และครอบครัว

