---
title: Forever in my mind
---


น้าต้อม คือ ความอบอุ่นของครอบครัว คือ ความใจดี ความสนุก และความอารมณ์ดีของครอบครัว ความทรงจำของติมตั้งแต่เล็กจนถึงโตที่แสนสนุกและมีความสุขจะมีน้าต้อมอยู่ในเรื่องราวเสมอ Forever In my mind…

# A kind and warm-hearted uncle

ความสนุกที่ได้ไปเที่ยว ไปทำกิจกรรมต่าง ๆ ร่วมกับน้าต้อมคือความอบอุ่นไม่เคยเลือนหายไปจากความทรงจำของติมเลย ตั้งแต่นั่งรถไปรับน้าตาตั้งแต่ติมเล็กมาก ๆ น้าต้อมพาพี่แตมและติมไปซื้อของเล่น (เช่น บ้านสตรเบอรี่ รถแข่ง) เมื่อสอบได้คะแนนดี ขับรถพาเที่ยว ขับไป ร้องเพลงไป น้าต้อมเป็นบุคคลในครอบครัวที่จำเรื่องราวเก่า ๆ ได้อย่างชัดเจน ชอบแชร์เล่าเรื่องราว เกร็ดต่าง ๆ ความหลังและความสนุกในวัยเด็กของครอบครัวให้ทุกคนฟังได้อย่างสมบูรณ์และสนุกสนานที่สุด

# A classy and joyful gentleman

น้าต้อมจะดูเท่ห์ด้วยบุคลิกและเชิ้ตและสูทที่ดูสุภาพและเนี้ยบเสมอ ในความดูสุขุมนุ่มลึก จะมีความอารมณ์ขัน ความชอบหยอก เล่นมุข ทำให้เวลาเจอ ทานข้าวและคุยกับน้าต้อม ติมจะรู้สึกสนุกและต้องหัวเราะเสมอ ๆ หลาน ๆ ธามธิม รักและชอบคุยและเล่นกับน้าต้อมมาก น้องธามบอกเสมอว่าคุณตาต้อมตลกและใจดี เป็นที่รู้กันว่าน้าต้อมชอบร้องเพลงมาก และร้องได้ไพเราะจริง ๆ ทั้งเพลงไทยและสากล ตอนที่สนุกมาก ๆ คือตอนที่เราทำ music video วันเกิดให้น้าต้นกัน และแน่นอนน้าต้อมของเราเป็นพระเอกทั้งร้องและเล่น

# An exceptionally caring and devoted father

น้าต้อมเป็นคุณพ่อที่แสนดีของเต้ เป็นตัวอย่างของความรักที่บริสุทธิ์ ความเอาใจใส่ และความทุ่มเทที่หาใครเปรียบได้ยากมาก ติมรู้สึกซึ้งและประทับใจมาก ๆ ซึ่งติมได้เรียนรู้และนำมาปรับใช้กับการเลี้ยงลูกตัวเองเช่นกัน น้าต้อมยังเป็นตัวอย่างของพี่ชายและน้องชายที่น่ารักและแสนดี น้าต้อมสนิทกับแม่มาก ๆ ในขณะเดียวกันก็ยังคงความสุภาพและเคารพพี่สาวไม่มีเปลี่ยนแปลง

ในชีวิตของติมมีน้าต้อมเป็นส่วนสำคัญมากจริง ๆ และจะยังคงอยู่ในหัวใจและความทรงจำอันมีค่าของติมต่อไปและตลอดกาล ติม แชมป์ และหลานรักและเคารพน้าต้อมเสมอและตลอดไป ขอให้น้าต้อมหลับให้สบาย ขอให้สิ่งศักดิ์สิทธิ์ทั้งหลายในสากลโลกช่วยนำพาดวงวิญญาณของน้าต้อมไปสู่สุคติในสัมปรายภพค่ะ

รักมาก ๆ และเคารพน้าต้อมเสมอค่ะ  
ติม แชมป์ ธาม ธิม
